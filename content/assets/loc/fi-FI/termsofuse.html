<h4><strong>MICROSOFT-OHJELMISTON KÄYTTÖOIKEUSSOPIMUKSEN EHDOT</strong></h4>
<h4 style="margin-bottom: 0"><strong>
    MICROSOFT REMOTE DESKTOP (WEB CLIENT)
</strong></h4>
<hr />
<p style="margin-bottom: 0">
    <strong>
        JOS ASIAKAS ASUU (TAI YRITYKSEN TAPAUKSESSA ASIAKKAAN PÄÄASIALLINEN TOIMIPAIKKA ON) YHDYSVALLOISSA, HÄNEN 
        TULEE JÄLJEMPÄNÄ KOHTA ”SITOVA VÄLIMIESMENETTELY JA RYHMÄKANTEISTA LUOPUMINEN”. SE VAIKUTTAA RIITOJEN 
        RATKAISUTAPOIHIN.
    </strong>
</p>
<hr />
<p>
    Nämä käyttöoikeussopimuksen ehdot ovat sopimus asiakkaan ja Microsoft Corporationin (tai sen konserniyhtiön) 
    välillä. Ne koskevat edellä nimettyä ohjelmistoa ja kaikkia Microsoftin palveluja tai ohjelmiston päivityksiä 
    (lukuun ottamatta sitä, että kyseisiin palveluihin tai päivityksiin liittyy uusia tai täydentäviä ehtoja, 
    jolloin kyseisiä eri ehtoja sovelletaan ennakoivasti eivätkä ne muuta asiakkaan tai Microsoftin etukäteen 
    päivitettyihin ohjelmistoihin tai palveluihin liittyviä oikeuksia). JOS ASIAKAS HYVÄKSYY TÄMÄN KÄYTTÖOIKEUSSOPIMUKSEN 
    EHDOT, HÄNELLÄ ON ALLA MAINITUT OIKEUDET. KÄYTTÄMÄLLÄ OHJELMISTOA ASIAKAS HYVÄKSYY NÄMÄ EHDOT.
</p>
<ol>
    <li>
        <p><strong>ASENNUS- JA KÄYTTÖOIKEUDET.</strong></p>
        <ol type="a">
            <li>
                <p>
                    <strong>Yleistä.</strong>
                    Asiakas saa asentaa ja käyttää tämän ohjelmiston kuinka montaa tahansa kopiota.
                </p>
            </li>
            <li>
                <p>
                    <strong>Kolmannen osapuolen ohjelmisto.</strong>
                    Ohjelmistoon saattaa sisältyä kolmansien osapuolten sovelluksia, joiden käyttöoikeudet myönnetään asiakkaalle tämän 
                    sopimuksen nojalla tai omilla ehdoillaan. Mahdolliset kolmansien osapuolten sovelluksia koskevat käyttöoikeusehdot, 
                    ilmoitukset ja hyväksynnät voivat olla saatavilla osoitteessa 
                    (<a target="_blank" href="http://aka.ms/thirdpartynotices">http://aka.ms/thirdpartynotices</a>) 
                    tai mukana toimitetussa ilmoitukset sisältävässä tiedostossa. Vaikka näitä sovelluksia koskisivatkin muut sopimukset, 
                    alla oleva vastuuvapautus sekä vahingonkorvausvastuun rajoitukset sekä pois sulkeminen ovat myös voimassa sovellettavan 
                    lain sallimassa laajuudessa.
                </p>
            </li>
            <li>
                <p>
                    <strong>Avoimen lähdekoodin komponentit.</strong>
                    Ohjelmisto voi myös sisältää kolmannen osapuolen tekijänoikeudella suojattuja komponentteja, joiden käyttöoikeus on 
                    myönnetty avoimen lähdekoodin käyttöoikeuksilla, joissa on lähdekoodin saatavuusvelvoitteita. Näiden käyttöoikeuksien 
                    kopiot ovat ThirdPartyNotices-tiedostossa tai muussa mukana toimitetussa ilmoituksia sisältävässä tiedostossa.
                </p>
            </li>
        </ol>
    </li>
    <li><p><strong>TIETOJEN KERÄÄMINEN.</strong>
        Ohjelmisto voi kerätä tietoja asiakkaasta ja asiakkaan ohjelmiston käytöstä ja lähettää ne Microsoftille. Microsoft voi käyttää 
        näitä tietoja toimittamaan palveluita ja kehittämään Microsoftin tuotteita ja palveluita. Asiakkaan mahdolliset esto-oikeudet 
        esitetään tuotedokumentaatiossa. Ohjelmiston eräät toiminnot voivat ottaa käyttöön tietojen keräämisen asiakkaan sovellusten 
        käyttäjiltä, jotka avaavat ohjelmiston ja käyttävät sitä. Jos asiakas käyttää näitä toimintoja tietojen keräämisen käyttöönottoon 
        sovelluksissa, asiakkaan tulee täyttää sovellettavassa laissa säädetyt vaatimukset, kuten hankkia mahdollisesti edellytetyt käyttäjän 
        suostumukset, ja asiakkaalla tulee olla selvästi näkyvillä oleva tietosuojakäytäntö, jossa tiedotetaan käyttäjiä siitä, miten heidän 
        tietojaan käytetään, kerätään ja jaetaan. Microsoftin harjoittamasta tietojen keräämisestä ja niiden käytöstä on saatavilla lisätietoja 
        tuotedokumentaatiossa ja Microsoftin tietosuojalausekkeessa osoitteessa 
        <a target="_blank" href="https://go.microsoft.com/fwlink/?LinkId=521839">https://go.microsoft.com/fwlink/?LinkId=521839</a>. 
        Asiakas suostuu noudattamaan kaikkia Microsoftin tietosuojalausekkeen soveltuvia ehtoja.
    </p></li>
    <li><p><strong>KÄYTTÖOIKEUSSOPIMUKSEN LAAJUUS.</strong>
        Ohjelmistoa ei myydä, vaan siihen myönnetään käyttöoikeus. Microsoft pidättää itsellään kaikki muut oikeudet. Jollei asiakkaalla ole 
        sovellettavan lain perusteella enemmän oikeuksia tästä rajoituksesta huolimatta, asiakas ei saa (eikä hänellä ole oikeutta):
    </p>
    <ol type="a">
        <li>
            <p>
                kiertää ohjelmistoon kuuluvia mahdollisia teknisiä rajoituksia, joiden vuoksi ohjelmistoa voi käyttää vain tietyillä tavoilla;
            </p>
        </li>
        <li>
            <p>
                selvittää ohjelmiston valmistustapaa, purkaa ohjelmistoa tai hajottaa ohjelmistoa tai yrittää tehdä jotain näistä, paitsi ja 
                vain siltä osin kuin määrättyjä ohjelmistossa mahdollisesti olevan avoimen lähdekoodin komponentteja koskevat kolmannen osapuolen 
                käyttöoikeusehdot edellyttävät;
            </p>
        </li>
        <li>
            <p>
                poistaa, pienentää, estää tai muuttaa Microsoftin tai sen toimittajien ilmoituksia ohjelmistossa;
            </p>
        </li>
        <li>
            <p>
                käyttää ohjelmistoa millään lainvastaisella tavalla tai luoda tai välittää haittaohjelmistoja; tai
            </p>
        </li>
        <li>
            <p>
                jakaa, julkaista, levittää tai lainata ohjelmistoa, tarjota ohjelmistoa erillisenä isännöitynä ratkaisuna muiden 
                käyttöön tai siirtää ohjelmistoa tai tätä sopimusta kolmannelle osapuolelle.
            </p>
        </li>
    </ol>
    </li>
    <li>
        <p>
            <strong>VIDEOKOODEKIT.</strong>
            TÄLLE TUOTTEELLE MYÖNNETÄÄN HENKILÖKOHTAINEN KÄYTTÖOIKEUS EI-KAUPALLISEEN KÄYTTÖÖN AVC-, VC-1- JA MPEG-4 PART 2 (KUVA) 
            -PATENTTILISENSSIEN MUKAISESTI (i) VIDEOIDEN KOODAAMISEEN EDELLÄ MAINITTUJEN STANDARDIEN MUKAISESTI (”VIDEOSTANDARDIT”) 
            TAI (ii) SELLAISTEN AVC-, VC-1- JA MPEG-4 PART 2 -VIDEOIDEN TOISTAMISEEN, JOTKA ON KOODANNUT EI-KAUPALLISTA TOIMINTAA 
            HARJOITTAVA YKSITYINEN HENKILÖ TAI JOTKA ON HANKITTU MAINITUN VIDEON TARJOAMISEEN OIKEUTETULTA VIDEOIDEN TARJOAJALTA. 
            KÄYTTÖOIKEUTTA MIHINKÄÄN MUUHUN KÄYTTÖÖN EI MYÖNNETÄ EIKÄ SELLAISTA TULE OLETTAA. LISÄTIETOJA ANTAA MPEG LA, L.L.C. 
            LISÄTIETOJA ON OSOITTEESSA <a target="_blank" href="http://aka.ms/mpegla">http://aka.ms/mpegla</a>.
        </p>
    </li>
    <li>
        <p>
            <strong>VIENTIRAJOITUKSET.</strong>
            Asiakkaan on noudatettava kaikkia ohjelmistoa koskevia paikallisia ja kansainvälisiä vientilakeja ja  säännöksiä, jotka 
            sisältävät kohdemaita, loppukäyttäjiä ja loppukäyttöä koskevia rajoituksia. Lisätietoja vientirajoituksista on osoitteessa 
            <a target="_blank" href="http://aka.ms/exporting">http://aka.ms/exporting</a>.
        </p>
    </li>
    <li>
        <p>
            <strong>TUKIPALVELUT.</strong>
            Tämä sopimus ei velvoita Microsoftia tarjoamaan ohjelmiston tukipalveluja. Mahdollinen tuki toimitetaan ”sellaisenaan” 
            ja ”mahdollisine vikoineen” ilman minkäänlaisia takuita.
        </p>
    </li>
    <li>
        <p>
            <strong>PÄIVITYKSET.</strong>
            Ohjelmisto voi ajoittain tarkistaa ohjelmistopäivityksien varalta ja ladata ja asentaa ne asiakkaan puolesta. Asiakas 
            voi hankkia nämä päivitykset vain Microsoftilta tai Microsoftin valtuuttamilta lähteiltä. Microsoftin on ehkä 
            päivitettävä asiakkaan järjestelmä, jotta se voi päivittää ominaisuuden. Asiakas suostuu vastaanottamaan nämä 
            automaattiset päivitykset ilman lisäilmoitusta. Päivitykset eivät ehkä sisällä tai tue kaikkia nykyisiä ohjelmiston 
            ominaisuuksia, palveluita tai oheislaitteita.
        </p>
    </li>
    <li>
        <p>
            <strong>SITOVA VÄLIMIESMENETTELY JA RYHMÄKANTEISTA LUOPUMINEN. Tätä kohtaa sovelletaan, jos asiakas asuu (tai yrityksen 
            tapauksessa asiakkaan pääasiallinen toimipaikka on) Yhdysvalloissa.</strong> Jos asiakkaalla ja Microsoftilla on riita, asiakas ja 
            Microsoft yrittävät ratkaista sen 60 päivän aikana vapaamuotoisesti. Jos ratkaisua ei synny, asiakas ja Microsoft suostuvat 
            <strong>sitovaan tapauskohtaiseen välimiesmenettelyyn American Arbitration Associationissa</strong> Federal Arbitration Act -lain mukaisesti 
            (”FAA”), eikä kumpikaan <strong>nosta kannetta tuomioistuimessa</strong>. Sen sijaan asian ratkaisee puolueeton välimies. <strong>Ryhmäkanteet, 
            joukkosovittelut, yksityiset lakimiestoimet yleisen edun nimissä</strong> ja muut menettelyt, joissa joku muu toimii edustajana, <strong>on 
            kielletty</strong>. Yksittäisiä menettelyitä ei saa yhdistää ilman kaikkien osapuolten lupaa. Täydellinen välityssopimus sisältää 
            enemmän ehtoja ja se on saatavilla osoitteessa <a target="_blank" href="http://aka.ms/arb-agreement-1">http://aka.ms/arb-agreement-1</a>. 
            Asiakas ja Microsoft hyväksyvät nämä ehdot.
        </p>
    </li>
    <li>
        <p>
            <strong>KOKO SOPIMUS.</strong> 
            Ohjelmistoa koskeva koko sopimus muodostuu tästä sopimuksesta ja mahdollisista muista Microsoftin esittämistä täydennysosien, 
            päivitysten tai kolmannen osapuolen sovellusten ehdoista.
        </p>
    </li>
    <li>
        <p>
            <strong>SOVELLETTAVA LAKI JA RIIDANRATKAISUPAIKKA.</strong>
            Jos asiakas on hankkinut ohjelmiston Yhdysvalloissa tai Kanadassa, asiakkaan asuinosavaltion tai -provinssin (tai 
            yrityksen osalta pääasiallisen toimipaikan) lakeja sovelletaan sopimuksen tulkintaan, sen rikkomista koskeviin 
            vaateisiin ja kaikkiin muihin vaateisiin (mukaan lukien kuluttajansuojaan, vilpilliseen kilpailuun ja 
            oikeudenvastaiseen tekoon perustuvat vaateet), lakikollisiota koskevista periaatteista huolimatta, tämän 
            vaikuttamatta kuitenkaan siihen, että kaikkeen välimiesmenettelyyn liittyvään sovelletaan FAA-lakia. Jos 
            asiakas hankkii ohjelmiston jossakin muussa maassa, sovelletaan kyseisen maan lakeja tämän vaikuttamatta 
            kuitenkaan siihen, että kaikkeen välimiesmenettelyyn liittyvään sovelletaan FAA-lakia. Jos Yhdysvaltain 
            liittovaltiolla on asiassa toimivaltaa, asiakas ja Microsoft suostuvat siihen, että Washingtonin King Countyssa 
            sijaitsevalla liittovaltion tuomioistuimella on yksinomainen asiallinen ja alueellinen toimivalta kaikissa 
            tuomioistuimessa käsiteltävissä riita-asioissa (välimiesmenettelyä lukuun ottamatta). Jos Yhdysvaltain liittovaltiolla 
            ei ole asiassa toimivaltaa, asiakas ja Microsoft suostuvat siihen, että Washingtonin King Countyssa sijaitsevalla 
            Superior Courtilla (ylioikeus) on yksinomainen asiallinen ja alueellinen toimivalta kaikissa tuomioistuimessa 
            käsiteltävissä riita-asioissa (välimiesmenettelyä lukuun ottamatta).
        </p>
    </li>
    <li>
        <p>
            <strong>KULUTTAJAN OIKEUDET; ALUEELLISET VARIAATIOT.</strong>
            Tässä sopimuksessa kuvataan tiettyjä laillisia oikeuksia. Asiakkaalla voi olla myös muita paikallisten, alueellisten 
            tai kansallisten lakien mukaisia oikeuksia, mukaan lukien kuluttajansuojaan liittyvät oikeudet. Asiakkaan ja
            Microsoftin suhteen ulkopuolella asiakkaalla voi niin ikään olla oikeuksia, jotka liittyvät ohjelmiston myyneeseen 
            tahoon. Tämä sopimus ei muuta näitä oikeuksia, jos paikallinen, alueellinen tai kansallinen laki ei niin salli. 
            Jos asiakas esimerkiksi on hankkinut ohjelmiston jollakin seuraavista alueista tai jos pakollinen maan laki on 
            voimassa, seuraavat ehdot koskevat asiakasta:
        </p>
        <ol type="a">
            <li>
                <p>
                    <strong>Australia.</strong>
                    Asiakkaalla on Australian kuluttajalaista johtuvia takuita, eikä tätä sopimusta ole tarkoitettu vaikuttamaan kyseisiin oikeuksiin.
                </p>
            </li>
            <li>
                <p>
                    <strong>Kanada.</strong>
                    Jos asiakas on hankkinut ohjelmiston Kanadassa, asiakas voi estää päivitykset asettamalla automaattisen päivitystoiminnon 
                    pois päältä, katkaisemalla laitteensa yhteyden Internetiin (jos ja kun asiakas yhdistää laitteen uudelleen Internetiin, 
                    ohjelmisto voi kuitenkin jatkaa päivitysten tarkistamista ja asentamista) tai poistamalla ohjelmiston asennuksen. 
                    Tuotedokumentaatiossa, mikäli sellainen on, voidaan myös selittää tarkemmin, miten asiakkaan laitteen tai ohjelmiston 
                    päivitykset voidaan poistaa käytöstä.
                </p>
            </li>
            <li><strong>Saksa ja Itävalta.</strong>
                <ol type="i">
                    <li>
                        <p>
                            <strong>Takuu.</strong>
                            Ohjelmisto, jolla on asianmukainen käyttöoikeus, toimii oleellisesti, kuten ohjelmiston mukana toimitetuissa 
                            Microsoftin aineistoissa kuvataan. Microsoft ei kuitenkaan myönnä sopimuksellista takuuta käyttöoikeuden 
                            alaiseen ohjelmistoon.
                        </p>
                    </li>
                    <li>
                        <p>
                            <strong>Vastuunrajoitus.</strong>
                            Jos kyseessä on tahallinen toiminta, törkeä huolimattomuus, tuotevastuulakiin perustuvat korvausvaatimukset 
                            tai kuolemantapaus, vammautuminen tai fyysinen vaurio, Microsoft on korvausvelvollinen lain mukaan.
                        </p>
                    </li>
                </ol>
                <p>
                    Mikäli edellä olevasta (ii) kohdasta ei muuta johdu, Microsoft on korvausvelvollinen lievästä huolimattomuudesta
                    vain, jos Microsoft rikkoo sellaisia olennaisia sopimusvelvoitteita, joiden täyttäminen mahdollistaa tämän
                    sopimuksen asianmukaisen toiminnan, joiden rikkominen voi vaarantaa tämän sopimuksen tarkoituksen ja joiden
                    noudattamiseen osapuoli voi luottaa (niin kutsutut ”merkittävät velvollisuudet”). Muissa lievän huolimattomuuden
                    tapauksissa Microsoft ei ole korvausvelvollinen lievästä huolimattomuudesta.
                </p>
            </li>
        </ol>
    </li>
    <li>
        <p>
            <strong>TAKUUN POISSULKEMINEN. OHJELMISTON KÄYTTÖOIKEUS MYÖNNETÄÄN SELLAISENAAN. ASIAKAS SAA KÄYTTÄÄ SITÄ OMALLA 
            VASTUULLAAN. MICROSOFT EI MYÖNNÄ MITÄÄN NIMENOMAISESTI ILMAISTUJA TAKUITA, SITOUMUKSIA TAI EHTOJA. SOVELLETTAVIEN 
            LAKIEN SALLIMASSA LAAJUUDESSA MICROSOFT SULKEE POIS KAIKKI OLETETUT TAKUUT, MUKAAN LUKIEN TAKUU TAVARAN SOVELTUVUUDESTA 
            KAUPANKÄYNNIN KOHTEEKSI, SEN SOPIVUUDESTA JOHONKIN TIETTYYN TARKOITUKSEEN TAI OIKEUKSIEN LOUKKAAMATTOMUUDESTA.</strong>
        </p>
    </li>
    <li>
        <div style="font-weight:bold">
            <p>
                VAHINGONKORVAUSVASTUUN RAJOITUS JA POISSULKEMINEN. JOS ASIAKKAALLA ON PERUSTEITA SAADA VAHINGONKORVAUKSIA EDELLÄ 
                ESITETYSTÄ TAKUUN POIS SULKEMISESTA HUOLIMATTA, ASIAKAS VOI SAADA MICROSOFTILTA JA SEN TOIMITTAJILTA KORVAUKSIA 
                AINOASTAAN SUORISTA VAHINGOISTA JA KORVAUSSUMMA ON ENINTÄÄN VIISI YHDYSVALTAIN DOLLARIA. ASIAKKAALLA EI OLE 
                OIKEUKSIA MUIHIN VAHINGONKORVAUKSIIN HUOLIMATTA SIITÄ, OVATKO KYSEESSÄ VÄLILLISET, ERITYISET, EPÄSUORAT TAI SATUNNAISET 
                VAHINGOT TAI LIIKEVOITON MENETTÄMINEN.
            </p>
            <p>
                Tämä rajoitus koskee (a) kaikkea, mikä liittyy ohjelmistoon, palveluihin, sisältöön (mukaan lukien koodiin) kolmansien 
                osapuolten Internet-sivustoissa tai kolmansien osapuolten sovelluksissa; ja (b) väitteitä sopimusrikkomuksesta, takuusta, 
                sitoumuksesta tai ehdosta; ankaraa vastuuta, laiminlyöntiä tai muuta oikeudenvastaista tekoa; tai mitä tahansa muuta 
                vaadetta; kussakin tapauksessa sovellettavan lain sallimassa laajuudessa.
            </p>
            <p>
                Rajoitus on voimassa myös tilanteissa, joissa Microsoft on tiennyt tai sen olisi pitänyt tietää vahinkojen mahdollisuudesta. 
                Edellä mainitun vahingonkorvausvastuun poissulkeminen ja rajoittaminen ei ole sallittua joissakin osavaltioissa, 
                provinsseissa tai maissa, joten edellä mainittuja rajoituksia tai poissulkemisia ei ehkä voida soveltaa asiakkaaseen 
                näissä osavaltioissa, provinsseissa tai maissa.
            </p>
        </div>
    </li>
</ol>
