<h4><strong>CONDIZIONI DI LICENZA PER IL SOFTWARE MICROSOFT</strong></h4>
<h4 style="margin-bottom: 0"><strong>
    MICROSOFT REMOTE DESKTOP (WEB CLIENT)
</strong></h4>
<hr />
<p style="margin-bottom: 0">
    <strong>
        QUALORA IL LICENZIATARIO RISIEDA (OPPURE, NEL CASO DI UNA SOCIETÀ, IL LUOGO PRINCIPALE IN CUI SVOLGE LA PROPRIA 
        ATTIVITÀ SI TROVI) NEGLI STATI UNITI, DOVRÀ LEGGERE L’ARTICOLO “ARBITRATO VINCOLANTE E RINUNCIA ALL’AZIONE DI 
        CATEGORIA” CHE SEGUE. TALE ARTICOLO DISCIPLINA LA MODALITÀ DI RISOLUZIONE DI POSSIBILI CONTROVERSIE.
    </strong>
</p>
<hr />
<p>
    Le presenti condizioni di licenza costituiscono il contratto tra il licenziatario e Microsoft Corporation (o una delle 
    sue consociate). Le presenti condizioni si applicano al software di cui sopra e a qualsiasi servizio o aggiornamento 
    software Microsoft (tranne nella misura in cui tali servizi o aggiornamenti siano forniti con condizioni nuove o 
    aggiuntive, nel quale caso tali condizioni differenti si applicano in prospettiva e non modificano i diritti del 
    licenziatario o di Microsoft relativamente al software o ai servizi aggiornati in precedenza). QUALORA IL LICENZIATARIO 
    SI ATTENGA ALLE PRESENTI CONDIZIONI DI LICENZA, DISPORRÀ DEI DIRITTI INDICATI DI SEGUITO. UTILIZZANDO IL SOFTWARE, IL 
    LICENZIATARIO ACCETTA LE PRESENTI CONDIZIONI.
</p>
<ol>
    <li>
        <p><strong>DIRITTI DI INSTALLAZIONE E SULL’UTILIZZO.</strong></p>
        <ol type="a">
            <li>
                <p>
                    <strong>In Generale.</strong>
                    Il licenziatario potrà installare e utilizzare qualsiasi numero di copie del software.
                </p>
            </li>
            <li>
                <p>
                    <strong>Software di Terzi.</strong>
                    Il software potrà includere applicazioni di terzi che vengono concesse in licenza ai sensi del presente contratto 
                    o delle relative condizioni. Le eventuali condizioni di licenza, comunicazioni e accettazioni riguardanti le 
                    applicazioni di terzi potranno essere accessibili online all’indirizzo 
                    <a target="_blank" href="http://aka.ms/thirdpartynotices">http://aka.ms/thirdpartynotices</a> o in un file con 
                    le relative comunicazioni. Anche nel caso in cui tali applicazioni siano disciplinate da contratti specifici,
                    nella misura consentita dalla legge applicabile si applicano la dichiarazione di non responsabilità e le 
                    limitazioni e le esclusioni di danni riportate di seguito.
                </p>
            </li>
            <li>
                <p>
                    <strong>Componenti Open Source.</strong>
                    Il software potrà contenere software con copyright di terzi concesso in licenza ai sensi di licenze open source 
                    soggette a obbligazioni di disponibilità del codice sorgente. Copie di tali licenze sono incluse nel file 
                    ThirdPartyNotices o in un altro file con le relative comunicazioni.
                </p>
            </li>
        </ol>
    </li>
    <li><p><strong>RACCOLTA DEI DATI.</strong>
        Microsoft potrà ricevere i dati sul licenziatario e sull’utilizzo del software che verranno raccolti tramite il software 
        stesso e li potrà utilizzare per erogare i servizi e migliorare i prodotti e i servizi offerti. Gli eventuali diritti che il 
        licenziatario potrà esercitare per rifiutarsi esplicitamente di fornire tali dati sono descritti nella documentazione del 
        prodotto. Alcune funzionalità del software potranno consentire la raccolta dei dati degli utenti che utilizzano le applicazioni 
        del licenziatario per accedere al software o utilizzarlo. Qualora il licenziatario utilizzi tali funzionalità per abilitare 
        la raccolta dei dati nelle proprie applicazioni, dovrà conformarsi alla legge applicabile e dovrà anche ottenere le eventuali 
        autorizzazioni necessarie da parte degli utenti, oltre a mantenere un’importante informativa sulla privacy con la quale informa 
        gli utenti sul modo in cui utilizza, raccoglie e condivide i loro dati. Ulteriori informazioni sulla raccolta e il trattamento 
        dei dati di Microsoft sono disponibili nella documentazione del prodotto e nell’Informativa sulla Privacy di Microsoft 
        all’indirizzo <a target="_blank" href="https://go.microsoft.com/fwlink/?LinkId=521839">https://go.microsoft.com/fwlink/?LinkId=521839</a>. 
        Il licenziatario accetta di conformarsi a tutte le disposizioni applicabili dell’Informativa sulla Privacy di Microsoft.
    </p></li>
    <li><p><strong>AMBITO DI VALIDITÀ DELLA LICENZA.</strong>
        Il software non viene venduto, ma è concesso in licenza. Microsoft si riserva tutti gli altri diritti. Nel limite massimo 
        consentito dalla legge applicabile il licenziatario non agirà (né avrà il diritto di agire) come segue:
    </p>
    <ol type="a">
        <li>
            <p>
                aggirare le limitazioni tecniche presenti nel software che gli consentono di utilizzarlo solo in determinati modi;
            </p>
        </li>
        <li>
            <p>
                decompilare o disassemblare il software né in altro modo tentare di fare ciò, fatta eccezione e solo per i casi 
                previsti da condizioni di licenza di terzi che disciplinano l’utilizzo di alcuni componenti open source che potrebbero 
                essere inclusi nel software;
            </p>
        </li>
        <li>
            <p>
                rimuovere, ridurre, bloccare o modificare alcuna comunicazione di Microsoft o dei suoi fornitori inclusa nel software;
            </p>
        </li>
        <li>
            <p>
                utilizzare il software in contrasto con la legge oppure per creare o propagare malware o
            </p>
        </li>
        <li>
            <p>
                condividere, pubblicare, distribuire o concedere in prestito il software, fornirlo come soluzione ospitata autonoma 
                utilizzabile da terzi oppure trasferire il software o il presente contratto a terzi.
            </p>
        </li>
    </ol>
    </li>
    <li>
        <p>
            <strong>CODEC VIDEO.</strong>
            IL PRESENTE PRODOTTO È CONCESSO IN LICENZA AI SENSI DELLE LICENZE PER IL PORTAFOGLIO DI BREVETTI VIDEO AVC, VC-1 E 
            MPEG-4 PARTE 2 PER L’UTILIZZO PERSONALE E NON COMMERCIALE DA PARTE DI UN CONSUMATORE AL FINE DI (i) CODIFICARE VIDEO 
            IN CONFORMITÀ AGLI STANDARD SOPRA SPECIFICATI (“STANDARD VIDEO”) O (ii) DECODIFICARE IL VIDEO AVC, VC-1 E MPEG-4 PARTE 
            2 CODIFICATO DA UN CONSUMATORE IMPEGNATO IN UN’ATTIVITÀ PERSONALE E NON COMMERCIALE O RICEVUTO DA UN FORNITORE DI VIDEO 
            AUTORIZZATO A FORNIRE TALE VIDEO. NESSUNA LICENZA VIENE CONCESSA O SARÀ IMPLICITA PER QUALSIASI ALTRO UTILIZZO. ULTERIORI 
            INFORMAZIONI SONO DISPONIBILI SUL SITO WEB DI MPEG LA L.L.C, <a target="_blank" href="http://aka.ms/mpegla">http://aka.ms/mpegla</a>.
        </p>
    </li>
    <li>
        <p>
            <strong>LIMITAZIONI RELATIVE ALL’ESPORTAZIONE.</strong>
            Il licenziatario dovrà anche conformarsi a tutte le leggi e a tutti i regolamenti nazionali e internazionali sull’esportazione 
            applicabili al software, che includono limitazioni su destinazioni, utenti finali e utilizzo finale. Per ulteriori 
            informazioni sulle limitazioni relative all’esportazione, il licenziatario potrà visitare la pagina 
            <a target="_blank" href="http://aka.ms/exporting">http://aka.ms/exporting</a>.
        </p>
    </li>
    <li>
        <p>
            <strong>SERVIZI DI SUPPORTO TECNICO.</strong>
            Microsoft non è obbligata ai sensi del presente contratto a erogare alcun servizio di supporto tecnico per il software. 
            L’eventuale supporto tecnico erogato viene fornito “com’è”, “con tutti i difetti” e senza alcun tipo di garanzia.
        </p>
    </li>
    <li>
        <p>
            <strong>AGGIORNAMENTI.</strong>
            Il software potrà controllare periodicamente la presenza di aggiornamenti e scaricarli e installarli per conto del 
            licenziatario. Il licenziatario potrà ottenere gli aggiornamenti solo da Microsoft o da fonti autorizzate. Per fornire 
            gli aggiornamenti è possibile che Microsoft debba aggiornare il sistema del licenziatario. Il licenziatario accetta 
            di ricevere tali aggiornamenti automatici senza alcuna ulteriore comunicazione. Gli aggiornamenti potrebbero non 
            includere né supportare tutti i servizi, le funzionalità o le periferiche esistenti.
        </p>
    </li>
    <li>
        <p>
            <strong>ARBITRATO VINCOLANTE E RINUNCIA ALL’AZIONE DI CATEGORIA. Il presente Articolo si applica qualora il licenziatario risieda (o, 
            nel caso di una Società, il luogo principale in cui la Società svolge la propria attività si trovi) negli Stati Uniti.</strong>  
            Nell’eventualità di una controversia tra il licenziatario e Microsoft, entrambi accettano di tentare di risolverla per vie 
            informali per un periodo di 60 giorni. Qualora ciò non sia possibile, il licenziatario e Microsoft accettano di <strong>sottoporsi 
            ad arbitrato vincolante su base individuale davanti all’American Arbitration Association</strong> ai sensi del Federal Arbitration 
            Act (“FAA”) e <strong>di non avviare procedimenti giudiziari</strong>. Le controversie saranno invece risolte davanti a un arbitro neutrale. 
            <strong>Cause per azioni di categoria, arbitrati su basi collettive, cause intentate da un singolo a beneficio di una collettività</strong> e 
            qualsiasi altro procedimento legale, in cui qualcuno agisca in veste rappresentativa di altri, <strong>non sono consentiti</strong>; non è 
            consentito nemmeno riunire i singoli procedimenti senza il consenso di tutte le parti. Il Contratto di Arbitrato completo 
            contiene altre condizioni ed è disponibile all’indirizzo <a target="_blank" href="http://aka.ms/arb-agreement-1">http://aka.ms/arb-agreement-1</a>. 
            Il licenziatario e Microsoft accettano le presenti condizioni.
        </p>
    </li>
    <li>
        <p>
            <strong>INTERO ACCORDO.</strong> 
            Il presente contratto e qualsiasi altra condizione che Microsoft potrà fornire in relazione a supplementi, 
            aggiornamenti o ad applicazioni di terzi costituiscono l’intero accordo per il software.
        </p>
    </li>
    <li>
        <p>
            <strong>LEGGE APPLICABILE E FORO PER LA RISOLUZIONE DELLE CONTROVERSIE.</strong>
            Qualora il licenziatario abbia acquistato il software negli Stati Uniti o in Canada, il presente contratto sarà 
            interpretato e disciplinato dalle leggi dello Stato in cui risiede il licenziatario (o, nel caso di una società, 
            del luogo principale in cui la società svolge la propria attività). Tali leggi disciplineranno anche i reclami aventi 
            ad oggetto l’inadempimento del contratto e tutti gli altri reclami (inclusi quelli relativi a inadempimenti della 
            normativa a tutela dei consumatori, inadempimenti delle norme in materia di concorrenza sleale e l’illecito civile), 
            indipendentemente dai principi in materia di conflitto di legge, fatta eccezione per tutte le disposizioni relative 
            all’arbitrato che saranno disciplinate dal FAA. Qualora il licenziatario abbia acquistato il software in qualsiasi 
            altro Paese, si applicano le leggi di tale Paese, fatta eccezione per tutte le disposizioni relative all’arbitrato 
            che saranno disciplinate dal FAA. Nel caso in cui sussista una giurisdizione federale statunitense, il licenziatario 
            e Microsoft accettano la giurisdizione e la competenza territoriale esclusive del tribunale federale con sede a King 
            County, Washington per tutte le controversie esaminate in tribunale (ad esclusione dell’arbitrato). Diversamente, 
            il licenziatario e Microsoft accettano la giurisdizione e la competenza territoriale esclusive della Corte Suprema 
            con sede a King County, Washington per tutte le controversie esaminate in tribunale (ad esclusione dell’arbitrato).
        </p>
    </li>
    <li>
        <p>
            <strong>DIRITTI DEI CONSUMATORI, VARIAZIONI REGIONALI.</strong>
            Il presente contratto descrive determinati diritti. Al licenziatario potranno essere concessi altri diritti, 
            tra cui i diritti dei consumatori, ai sensi delle leggi del suo Paese di residenza. Autonomamente da Microsoft, 
            il licenziatario potrebbe, inoltre, vantare ulteriori diritti direttamente nei confronti della parte presso la 
            quale ha acquistato il software. Il presente contratto non modifica tali altri diritti qualora le leggi del 
            Paese di residenza del licenziatario non consentano di modificarli. Ad esempio, qualora il licenziatario abbia 
            acquistato il software in una delle aree indicate di seguito o si applichi la legge obbligatoria del Paese, sono 
            valide le seguenti disposizioni:
        </p>
        <ol type="a">
            <li>
                <p>
                    <strong>Australia.</strong>
                    Il licenziatario è soggetto alle garanzie di legge previste dalla Australian Consumer Law e nessuna disposizione contenuta nel 
                    presente contratto influisce su tali diritti.
                </p>
            </li>
            <li>
                <p>
                    <strong>Canada.</strong>
                    Qualora il software sia stato acquistato in Canada, il licenziatario potrà interrompere la ricezione degli aggiornamenti 
                    disattivando la funzionalità di aggiornamento automatico, disconnettendo il dispositivo da Internet (tuttavia, 
                    nell’eventualità e quando il licenziatario si riconnetterà a Internet, il software riprenderà a controllare se 
                    sono presenti aggiornamenti e a installarli) oppure disinstallando il software. Nell’eventuale documentazione del 
                    prodotto è possibile che vi sia inoltre specificato come il licenziatario potrà disattivare gli aggiornamenti per 
                    il dispositivo o il software in uso.
                </p>
            </li>
            <li><strong>Germania e Austria.</strong>
                <ol type="i">
                    <li>
                        <p>
                            <strong>Garanzia.</strong>
                            Il software validamente concesso in licenza funzionerà in sostanziale conformità a quanto descritto nel 
                            materiale Microsoft fornito con il software. Tuttavia, Microsoft non fornisce alcuna garanzia contrattuale 
                            in relazione al software concesso in licenza.
                        </p>
                    </li>
                    <li>
                        <p>
                            <strong>Limitazione di Responsabilità. </strong>
                            In caso di comportamento intenzionale, colpa grave, reclami basati sulla Legge in materia di Responsabilità Prodotto, 
                            così come in caso di morte o lesioni personali, Microsoft è responsabile in conformità alla legge imperativa.
                        </p>
                    </li>
                </ol>
                <p>
                    In riferimento alla precedente clausola (ii), Microsoft sarà responsabile solo di colpa lieve qualora sia inadempiente
                    a tali obbligazioni contrattuali sostanziali, il cui adempimento facilita la debita esecuzione del presente contratto,
                    il cui inadempimento metterebbe in pericolo lo scopo del presente contratto e alla cui conformità una parte potrà
                    costantemente fare affidamento (le cosiddette “obbligazioni fondamentali”). In altri casi di colpa lieve Microsoft
                    non sarà responsabile di tale colpa.
                </p>
            </li>
        </ol>
    </li>
    <li>
        <p>
            <strong>ESCLUSIONE DI GARANZIE. IL SOFTWARE VIENE CONCESSO IN LICENZA “COM’È”. IL LICENZIATARIO LO UTILIZZA A 
            PROPRIO RISCHIO. MICROSOFT NON RICONOSCE CONDIZIONI O GARANZIE ESPRESSE NELLA MISURA MASSIMA CONSENTITA DALLE LEGGI 
            APPLICABILI, MICROSOFT ESCLUDE TUTTE LE GARANZIE IMPLICITE, INCLUSE LE GARANZIE DI COMMERCIABILITÀ (QUALITÀ NON 
            INFERIORE ALLA MEDIA), ADEGUATEZZA PER UNO SCOPO SPECIFICO E NON VIOLAZIONE DI DIRITTI DI TERZI.</strong>
        </p>
    </li>
    <li>
        <div style="font-weight:bold">
            <p>
                LIMITAZIONE DI RESPONSABILITÀ ED ESCLUSIONE DI DANNI. QUALORA IL LICENZIATARIO ABBIA FONDATE RAGIONI PER 
                RICHIEDERE DANNI NONOSTANTE LA PRECEDENTE ESCLUSIONE DI GARANZIE, IL LICENZIATARIO HA DIRITTO A OTTENERE DA 
                MICROSOFT E DAI RELATIVI FORNITORI SOLO IL RISARCIMENTO PER I DANNI DIRETTI NEL LIMITE DI CINQUE DOLLARI 
                (USD 5). IL LICENZIATARIO NON HA DIRITTO A OTTENERE IL RISARCIMENTO PER EVENTUALI ALTRI DANNI, INCLUSI DANNI 
                CONSEQUENZIALI, SPECIALI, INDIRETTI, INCIDENTALI O PER LUCRO CESSANTE.
            </p>
            <p>
                Questa limitazione si applica (a) a qualsiasi questione relativa al software, ai servizi, al contenuto 
                (incluso il codice) sui siti Internet o nelle applicazioni di terzi e (b) ai reclami relativi a inadempimento 
                contrattuale, inadempimento delle garanzie o delle condizioni, responsabilità oggettiva, negligenza o altro illecito 
                civile oppure a qualsiasi altro reclamo e in ciascun caso nella misura massima consentita dalla legge applicabile.
            </p>
            <p>
                Tale limitazione si applica anche nel caso in cui Microsoft sia stata informata o avrebbe dovuto essere informata 
                della possibilità del verificarsi di tali danni. La limitazione o l’esclusione di cui sopra potrebbe non essere 
                applicabile al licenziatario, in quanto l’esclusione o la limitazione di danni incidentali, consequenziali o di 
                altro tipo potrebbe non essere consentita nel suo Paese di residenza.
            </p>
        </div>
    </li>
</ol>
