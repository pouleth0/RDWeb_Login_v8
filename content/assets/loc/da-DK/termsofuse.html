<h4><strong>VILKÅR FOR MICROSOFT-SOFTWARELICENS</strong></h4>
<h4 style="margin-bottom: 0"><strong>
    MICROSOFT REMOTE DESKTOP (WEB CLIENT)
</strong></h4>
<hr />
<p style="margin-bottom: 0">
    <strong>
        HVIS DE BOR I (ELLER HVIS DE PRIMÆRT DRIVER FORRETNING I) USA, BEDES DE LÆSE
        AFSNITTET ”KLAUSULEN OM BINDENDE VOLDGIFT OG AFSTÅELSE AF ANLÆGGELSE AF
        KOLLEKTIVT SØGSMÅL” NEDENFOR. OPLYSNINGERNE PÅVIRKER DEN MÅDE, HVORPÅ TVISTER
        KAN LØSES.
    </strong>
</p>
<hr />
<p>
    Disse licensvilkår er en aftale mellem Dem og Microsoft Corporation (eller et af deres associerede selskaber). 
    De gælder for den software, der er nævnt ovenfor og eventuelle Microsoft-tjenester eller softwareopdateringer 
    (undtagen i det omfang, at sådanne tjenester eller opdateringer er underlagt nye eller yderligere vilkår. 
    Hvis det er tilfældet gælder de afvigende vilkår med tilbagevirkende kraft og ændrer ikke Deres eller Microsofts 
    rettigheder med hensyn til software, der er opdateret på forhånd, eller tjenester). HVIS DE OVERHOLDER DISSE 
    LICENSVILKÅR, HAR DE NEDENSTÅENDE RETTIGHEDER. VED AT TAGE SOFTWAREN I BRUG ACCEPTERER DE DISSE VILKÅR.
</p>
<ol>
    <li>
        <p><strong>INSTALLATIONS- OG BRUGERVILKÅR.</strong></p>
        <ol type="a">
            <li>
                <p>
                    <strong>Diverse.</strong>
                    De må installere og bruge et vilkårligt antal kopier af softwaren.
                </p>
            </li>
            <li>
                <p>
                    <strong>Tredjemandssoftware.</strong>
                    Softwaren kan indeholde applikationer fra tredjemand, som er givet i licens til Dem i henhold 
                    til nærværende aftale eller i henhold til separate vilkår. Licensvilkår, meddelelser og 
                    anerkendelse, hvis det er relevant, til applikationer fra tredjemand kan være tilgængelig online på 
                    <a target="_blank" href="http://aka.ms/thirdpartynotices">http://aka.ms/thirdpartynotices</a> eller i en medfølgende 
                    fil med meddelelser. Selv hvis sådanne applikationer reguleres af andre aftaler, gælder ansvarsfraskrivelse, 
                    begrænsninger på samt fraskrivelser af ansvar for skader fortsat, i det omfang det er tilladt i henhold til 
                    gældende lovgivning.
                </p>
            </li>
            <li>
                <p>
                    <strong>Åben kildekode-komponenter.</strong>
                    Softwaren kan indeholde software, som tredjemand har ophavsretten til, og som gives i 
                    licens under licenser med åben kildekode med forpligtelser vedrørende tilgængelighed af 
                    kildekode. Kopier af de licenser er medtaget i ThirdPartyNotices-filen eller en anden 
                    medfølgende meddelelsesfil.
                </p>
            </li>
        </ol>
    </li>
    <li><p><strong>DATAINDSAMLING.</strong>
        Softwaren kan indsamle oplysninger om Dem og Deres brug af softwaren og sende disse til Microsoft. 
        Microsoft bruger muligvis disse oplysninger til levering af tjenester og forbedring af Microsofts 
        produkter og tjenester. Deres muligheder for framelding, hvis det er relevant, er beskrevet i 
        produktdokumentationen. Visse funktioner i softwaren kan muliggøre indsamling af data fra brugere af 
        Deres applikationer, der får adgang til eller bruger softwaren. Hvis De bruger disse funktioner til at 
        muliggøre dataindsamling i Deres applikationer, skal De overholde gældende lovgivning, herunder at 
        indhente det nødvendige brugersamtykke og opretholde en tydelige politik vedrørende beskyttelse af 
        personlige oplysninger, der præcist informerer brugere om, hvordan De bruger, indsamler og deler deres 
        data. De kan læse mere om Microsofts dataindsamling og -brug i produktdokumentationen og Microsofts 
        erklæring om beskyttelse af personlige oplysninger på 
        <a target="_blank" href="https://go.microsoft.com/fwlink/?LinkId=521839">https://go.microsoft.com/fwlink/?LinkId=521839</a>. 
        De accepterer at overholde alle gældende bestemmelser i Microsofts erklæring om beskyttelse af personlige oplysninger.
    </p></li>
    <li><p><strong>OMFANGET AF LICENSEN.</strong>
        Softwaren er licenseret og ikke solgt. Microsoft forbeholder sig alle øvrige rettigheder. Medmindre gældende 
        lovgivning giver Dem flere rettigheder på trods af denne begrænsning, må De ikke (og har ikke ret til):
    </p>
    <ol type="a">
        <li>
            <p>
                at arbejde uden om alle tekniske begrænsninger i softwaren, der kun tillader, at De kan bruge den på bestemt måder,
            </p>
        </li>
        <li>
            <p>
                foretage reverse engineering, dekompilering eller disassemblering af softwaren eller forsøge på dette, medmindre, 
                og kun i det omfang, at det kræves i henhold til tredjemands licensvilkår for brug af åben kildekode-komponenter, 
                der kan være omfattet af softwaren,
            </p>
        </li>
        <li>
            <p>
                at fjerne, minimere, blokere eller ændre meddelelser fra Microsoft eller deres leverandører, som er inkluderet i softwaren,
            </p>
        </li>
        <li>
            <p>
                at bruge softwaren på en måde, der er i strid med loven, eller at skabe eller sprede malware eller
            </p>
        </li>
        <li>
            <p>
                at dele, offentliggøre, distribuere eller udlåne softwaren, stille softwaren til rådighed som 
                en enkeltstående løsning, som andre kan bruge, eller overdrage softwaren eller denne aftale til nogen 
                tredjemand.
            </p>
        </li>
    </ol>
    </li>
    <li>
        <p>
            <strong>VIDEOCODECS.</strong>
            DETTE PRODUKT ER GIVET I LICENS UNDER AVC, VC-1 OG MPEG-4 PART 2 VISUEL PATENTPORTEFØLJELICENSER TIL 
            PERSONLIG OG IKKE-KOMMERCIEL BRUG AF EN BRUGER TIL AT (i) KODE VIDEO I OVERENSSTEMMELSE MED 
            OVENSTÅENDE STANDARDER (”VIDEOSTANDARDER”) ELLER (ii) AFKODE AVC, VC-1, MPEG-4 PART 2 VIDEO, DER ER 
            BLEVET KODET AF EN BRUGER I FORBINDELSE MED EN PERSONLIG OG IKKE-KOMMERCIEL AKTIVITET ELLER SOM ER 
            MODTAGET FRA EN VIDEOLEVERANDØR MED LICENS TIL AT LEVERE SÅDAN VIDEO. INGEN LICENS TILDELES ELLER ER 
            UNDERFORSTÅET TIL NOGEN ANDEN BRUG. YDERLIGERE OPLYSNINGER FÅS FRA MPEG LA, L.L.C. SE 
            <a target="_blank" href="http://aka.ms/mpegla">http://aka.ms/mpegla</a>.
        </p>
    </li>
    <li>
        <p>
            <strong>EKSPORTRESTRIKTIONER.</strong>
            De skal overholde alle nationale og internationale eksportlove og -forordninger, der gælder for softwaren, 
            herunder begrænsninger på destinationer, slutbrugere og slutbrug. Se 
            <a target="_blank" href="http://aka.ms/exporting">http://aka.ms/exporting</a> for at få flere oplysninger om eksportrestriktioner.
        </p>
    </li>
    <li>
        <p>
            <strong>SUPPORTTJENESTER.</strong>
            Microsoft er ikke forpligtet i henhold til denne aftale til at levere supporttjenester til softwaren. En eventuel 
            leveret support er, som ”den er og forefindes”, ”med alle fejl” og uden nogen form for garanti.
        </p>
    </li>
    <li>
        <p>
            <strong>OPDATERINGER.</strong>
            Softwaren kan med jævne mellemrum kontrollere for opdateringer og downloade og installere dem for Dem. De må kun 
            hente opdateringer til softwaren fra Microsoft eller autoriserede kilder. Microsoft har muligvis behov for at 
            opdatere Deres system for at kunne give Dem opdateringer. De accepterer at modtage denne type automatiske opdateringer 
            uden yderligere varsel. Opdateringer omfatter eller understøtter muligvis ikke alle softwarefunktioner, tjenester eller 
            perifere enheder.
        </p>
    </li>
    <li>
        <p>
            <strong>BINDENDE VOLDGIFT OG AFSTÅELSE AF ANLÆGGELSE AF GRUPPESØGSMÅL. Dette afsnit gælder, hvis De bor i (eller hvis 
            De har en virksomhed, og virksomhedens primære forretningsområde er i) USA.</strong> Hvis De og Microsoft har en tvist, 
            indgår De og Microsoft en aftale om, at I vil forsøge at løse den på uformel vis inden for 60 dage. Hvis dette ikke er 
            muligt for Dem og Microsoft, indgår De og Microsoft en aftale om at indgå i en <strong>bindende individuel voldgift foran 
            American Arbitration Association</strong> under Federal Arbitration Act (”FAA”) og <strong>ikke at anlægge sag hos en domstol foran en 
            dommer eller jury</strong>. I stedet skal alle tvister løses foran en neutral voldgiftsmand. <strong>Kollektive søgsmål, kollektiv voldgift, 
            private attorney-general-søgsmål</strong> og andre sager, hvor en person repræsenterer en anden, <strong>er ikke tilladt</strong>. Ej heller er 
            det tilladt at kombinere individuelle sager uden samtykke fra alle parter. Den samlede voldgiftsaftale indeholder 
            flere vilkår og findes på <a target="_blank" href="http://aka.ms/arb-agreement-1">http://aka.ms/arb-agreement-1</a>. 
            De og Microsoft accepterer disse vilkår.
        </p>
    </li>
    <li>
        <p>
            <strong>HELE AFTALEN.</strong> 
            Denne aftale og andre vilkår, Microsoft leverer i forbindelse med supplementer, opdateringer eller tredjemandsapplikationer, 
            er den fuldstændige aftale for softwaren.
        </p>
    </li>
    <li>
        <p>
            <strong>GÆLDENDE LOVGIVNING OG STED FOR LØSNING AF TVISTER.</strong>
            Såfremt De har erhvervet softwaren i USA eller Canada er denne aftale, alle krav vedrørende overtrædelse af den og alle andre 
            krav (inklusive forbrugerbeskyttelse, illoyal konkurrence og erstatningskrav i forbindelse med tort) underlagt lovgivningen i 
            den stat eller provins, hvor De bor (eller, hvis det drejer sig om en virksomhed, i virksomhedens primære forretningsområde), 
            uanset principperne for lovkonflikter, med den undtagelse at FAA styrer alt med hensyn til voldgift. Hvis De har erhvervet 
            softwaren i et andet land, gælder det pågældende lands lovgivning, med den undtagelse at FAA styrer alt med hensyn til 
            voldgift. Hvis der findes en føderal jurisdiktion, accepterer De og Microsoft den eksklusive jurisdiktion og værneting 
            i forbundsdomstolen i King County i Washington i forbindelse med alle tvister, der behandles af domstolen (ikke voldgift).
            [ Hvis ikke, accepterer De og Microsoft den eksklusive jurisdiktion og værneting i den øverste domstol i King County i Washington 
            i forbindelse med alle tvister, der behandles af domstolen (ikke voldgift).]
        </p>
    </li>
    <li>
        <p>
            <strong>FORBRUGERRETTIGHEDER, REGIONALE FORSKELLE.</strong>
            Denne aftale beskriver bestemte juridiske rettigheder. De har muligvis andre rettigheder, herunder forbrugerrettigheder, i henhold 
            til lovgivningen i Deres stat, provins eller land. Særskilt og uafhængigt i forhold til Deres forhold til Microsoft har De 
            muligvis også rettigheder med hensyn til den part, som De har erhvervet softwaren hos. Denne aftale tilsidesætter ikke disse 
            andre rettigheder, hvis lovgivningen i Deres stat, provins eller land ikke tillader en sådan tilsidesættelse. Hvis De f.eks. 
            har købt softwaren i en af nedenstående regioner, eller hvis obligatorisk landelovgivning gælder, gælder følgende bestemmelser for Dem:
        </p>
        <ol type="a">
            <li>
                <p>
                    <strong>Australien.</strong>
                    De har lovbestemte garantier i henhold til den australske forbrugerlovgivning, og intet i denne aftale er påtænkt at 
                    skulle påvirke disse rettigheder.
                </p>
            </li>
            <li>
                <p>
                    <strong>Canada.</strong>
                    Hvis De har erhvervet denne software i Canada, kan De stoppe med at modtage automatiske opdateringer ved at deaktivere 
                    internetadgang (hvis og når De aktiverer internetadgangen igen, fortsætter softwaren med at kontrollere for og installere 
                    opdateringer) eller deinstallere softwaren. Produktdokumentationen, hvis en sådan foreligger, kan også angive, hvordan De 
                    kan slå opdateringer fra for Deres specifikke enhed eller software.
                </p>
            </li>
            <li><strong>Tyskland og Østrig.</strong>
                <ol type="i">
                    <li>
                        <p>
                            <strong>Garanti.</strong>
                            Den korrekt licenserede software vil fungere som den skal som beskrevet i det Microsoft-materiale, der medfølger 
                            softwaren. Microsoft yder ingen kontraktmæssig garanti i forbindelse med den licenserede software.
                        </p>
                    </li>
                    <li>
                        <p>
                            <strong>Ansvarsbegrænsning.</strong>
                            I forbindelse med forsætlig adfærd, grov uagtsomhed, krav baseret på Product Liability Act samt tilfælde af 
                            dødsfald eller person- eller fysisk skade, er Microsoft ansvarlig i henhold til almindelig lov.
                        </p>
                    </li>
                </ol>
                <p>
                    I henhold til den foregående klausul (ii) er Microsoft kun ansvarlige for simpel uagtsomhed, hvis Microsoft
                    bryder væsentlige kontraktlige forpligtelser, hvis overholdelse er påkrævet for korrekt udførelse af aftalen,
                    og hvor et brud ville kompromittere aftalens formål og overholdelsen, som en tredjemand beror på (såkaldte
                    ”Primære forpligtelser”). I andre tilfælde af simpel uagtsomhed kan Microsoft ikke holdes ansvarlig for simpel uagtsomhed.
                </p>
            </li>
        </ol>
    </li>
    <li>
        <p>
            <strong>ANSVARSFRASKRIVELSE. SOFTWAREN ER GIVET I LICENS ”SOM DEN ER OG FOREFINDES”. DE BÆRER RISIKOEN FOR BRUG AF SOFTWAREN. 
            MICROSOFT GIVER INGEN UDTRYKKELIGE INDESTÅELSER, GARANTIER ELLER BETINGELSER. SÅFREMT DET ER TILLADT I HENHOLD TIL GÆLDENDE 
            LOVGIVNING, AFGIVER MICROSOFT INGEN STILTIENDE GARANTIER, HERUNDER FOR SALGBARHED, EGNETHED TIL ET BESTEMT FORMÅL OG IKKE-KRÆNKELSE 
            AF IMMATERIELLE RETTIGHEDER.</strong>
        </p>
    </li>
    <li>
        <div style="font-weight:bold">
            <p>
                BEGRÆNSNING OG FRASKRIVELSE AF ERSTATNING. HVIS DE HAR GRUNDLAG FOR AT FÅ DÆKKET TAB PÅ TRODS AF FOREGÅENDE ANSVARSFRASKRIVELSE,
                KAN DE FRA MICROSOFT OG DENS LEVERANDØRER KUN OPNÅ DIREKTE ERSTATNINGSBELØB PÅ OP TIL USD 5,00. DE KAN IKKE FÅ DÆKKET ANDRE KRAV
                PÅ ERSTATNING, HERUNDER ERSTATNING FOR FØLGESKADER, TABT FORTJENESTE, SÆRLIGE, INDIREKTE ELLER HÆNDELIGE SKADER.
            </p>
            <p>
                Denne begrænsning gælder for (a) ethvert forhold vedrørende software, tjenester, indhold (herunder kode) på tredjeparts websteder 
                eller tredjepartsapplikationer og (b) erstatningskrav for kontraktbrud, garantibrud eller manglende overholdelse af betingelser, 
                objektivt ansvar, uagtsomhed eller andre erstatningskrav for tort eller andre krav, og i ethvert tilfælde kun i det omfang, det er 
                tilladt i henhold til gældende lovgivning.
            </p>
            <p>
                Begrænsningen gælder også, selvom Microsoft havde eller burde have haft kendskab til risikoen for tabene. Ovenstående begrænsning 
                eller udelukkelse gælder muligvis heller ikke for Dem, fordi der i Deres stat, provins eller land ikke tillades udelukkelse eller 
                begrænsning af hændelige skader, følgeskader eller andre skader.
            </p>
        </div>
    </li>
</ol>