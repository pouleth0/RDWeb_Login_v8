<h4><strong>POSTANOWIENIA LICENCYJNE DOTYCZĄCE OPROGRAMOWANIA MICROSOFT</strong></h4>
<h4 style="margin-bottom: 0"><strong>
    MICROSOFT REMOTE DESKTOP (WEB CLIENT)
</strong></h4>
<hr />
<p style="margin-bottom: 0">
    <strong>
        JEŚLI LICENCJOBIORCA MIESZKA (ALBO JEST PRZEDSIĘBIORSTWEM Z GŁÓWNYM MIEJSCEM PROWADZENIA DZIAŁALNOŚCI) W 
        STANACH ZJEDNOCZONYCH, POWINIEN ZAPOZNAĆ SIĘ Z POSTANOWIENIAMI ZAMIESZCZONEGO PONIŻEJ PUNKTU ZATYTUŁOWANEGO 
        „WIĄŻĄCE POSTĘPOWANIE POLUBOWNE I ZRZECZENIE SIĘ WYKONANIA PRAWA DO WYTOCZENIA POZWU ZBIOROWEGO DRUGIEJ STRONIE 
        UMOWY”. WSPOMNIANE POSTANOWIENIA OKREŚLAJĄ BOWIEM SPOSÓB ROZWIĄZYWANIA SPORÓW.
    </strong>
</p>
<hr />
<p>
    Niniejsze postanowienia licencyjne stanowią umowę między Licencjobiorcą a Microsoft Corporation (albo jednym z 
    podmiotów stowarzyszonych Microsoft Corporation). Mają one zastosowanie do wymienionego wyżej oprogramowania oraz 
    usług i aktualizacji oprogramowania Microsoft (jeśli jednak usługom lub aktualizacjom tym towarzyszą nowe lub dodatkowe 
    postanowienia, to te inne postanowienia stosuje się prospektywnie i nie zmieniają one praw Licencjobiorcy ani Microsoft 
    dotyczących oprogramowania lub usług przed aktualizacją). JEŚLI LICENCJOBIORCA PRZESTRZEGA NINIEJSZYCH POSTANOWIEŃ 
    LICENCYJNYCH, UZYSKUJE OPISANE PONIŻEJ PRAWA. UŻYWANIE PRZEZ LICENCJOBIORCĘ OPROGRAMOWANIA OZNACZA, ŻE AKCEPTUJE ON 
    NINIEJSZE POSTANOWIENIA.
</p>
<ol>
    <li>
        <p><strong>PRAWA DO INSTALACJI I UŻYWANIA.</strong></p>
        <ol type="a">
            <li>
                <p>
                    <strong>Postanowienia ogólne.</strong>
                    Licencjobiorca może dokonać instalacji i korzystać z dowolnej liczby kopii tego oprogramowania.
                </p>
            </li>
            <li>
                <p>
                    <strong>Oprogramowanie osób trzecich.</strong>
                    Oprogramowanie może zawierać aplikacje osób trzecich, na które Licencjobiorca otrzymuje licencję na mocy niniejszej 
                    umowy albo na mocy oddzielnych postanowień. Ewentualne postanowienia licencyjne, powiadomienia i potwierdzenia 
                    dotyczące aplikacji osób trzecich są dostępne online na stronie 
                    <a target="_blank" href="http://aka.ms/thirdpartynotices">http://aka.ms/thirdpartynotices</a> lub w dołączonym 
                    pliku z powiadomieniami. Nawet jeśli takie aplikacje podlegają innym umowom, to — w zakresie dozwolonym przez prawo 
                    właściwe — zastosowanie mają również klauzula odrzucenia odpowiedzialności, wyjątki i wyłączenia dotyczące szkód 
                    zamieszczone poniżej.                    
                </p>
            </li>
            <li>
                <p>
                    <strong>Składniki open source.</strong>
                    Oprogramowanie może zawierać objęte prawami autorskimi programy osób trzecich podlegające licencjom na oprogramowanie 
                    open source ze zobowiązaniami w zakresie dostępności kodu źródłowego. Stosowne postanowienia licencyjne zamieszczono w 
                    pliku ThirdPartyNotices lub w innym towarzyszącym oprogramowaniu pliku z powiadomieniami.
                </p>
            </li>
        </ol>
    </li>
    <li><p><strong>ZBIERANIE DANYCH.</strong>
        Oprogramowanie może zbierać informacje o Licencjobiorcy i sposobie, w jaki używa on oprogramowania, a także przesyłać takie 
        informacje do Microsoft. Microsoft może wykorzystywać te informacje w celu świadczenia usług oraz ulepszenia produktów i 
        usług Microsoft. Ewentualne prawa do rezygnacji przysługujące Licencjobiorcy są opisane w dokumentacji produktu. Niektóre 
        funkcje oprogramowania mogą umożliwiać zbieranie danych od użytkowników aplikacji Licencjobiorcy, którzy uzyskują dostęp do 
        oprogramowania lub go używają. Jeśli Licencjobiorca używa tych funkcji do umożliwienia zbierania danych w swoich aplikacjach, 
        to musi przestrzegać prawa właściwego, w tym w zakresie uzyskiwania wymaganych zgód od użytkowników oraz posiadania odpowiednich 
        zasad ochrony prywatności precyzyjnie informujących użytkowników o tym, jak Licencjobiorca zbiera, wykorzystuje i udostępnia ich 
        dane. Więcej informacji o zbieraniu i wykorzystywaniu danych przez Microsoft można znaleźć w dokumentacji produktu i w oświadczeniu 
        Microsoft o ochronie prywatności na stronie 
        <a target="_blank" href="https://go.microsoft.com/fwlink/?LinkId=521839">https://go.microsoft.com/fwlink/?LinkId=521839</a>. 
        Licencjobiorca zgadza się przestrzegać wszelkich odpowiednich postanowień zawartych w oświadczeniu Microsoft o ochronie prywatności.
    </p></li>
    <li><p><strong>ZAKRES LICENCJI.</strong>
        Oprogramowanie jest licencjonowane, a nie sprzedawane. Microsoft zastrzega sobie wszystkie pozostałe prawa. O ile na 
        mocy prawa właściwego i pomimo niniejszego ograniczenia nie przysługują Licencjobiorcy dodatkowe uprawnienia, nie może on:
    </p>
    <ol type="a">
        <li>
            <p>
                omijać ograniczeń technicznych oprogramowania zapewniających, że oprogramowania można używać wyłącznie w 
                określony sposób;
            </p>
        </li>
        <li>
            <p>
                odtwarzać, dekompilować lub dezasemblować oprogramowania ani podejmować prób takich działań, chyba że w 
                przypadku i tylko w takim zakresie, w jakim jest to wymagane na mocy ustanowionych przez osoby trzecie 
                postanowień licencyjnych mających zastosowanie do używania określonych składników podlegających licencji 
                open source, które mogą być dołączone do oprogramowania;
            </p>
        </li>
        <li>
            <p>
                usuwać, minimalizować, blokować ani modyfikować żadnych umieszczonych w oprogramowaniu powiadomień 
                Microsoft ani dostawców Microsoft;
            </p>
        </li>
        <li>
            <p>
                używać oprogramowania w sposób niezgodny z prawem lub do tworzenia lub rozpowszechniania złośliwego 
                oprogramowania; ani
            </p>
        </li>
        <li>
            <p>
                udostępniać, publikować, rozpowszechniać ani wypożyczać oprogramowania, dostarczać go w postaci 
                samodzielnego hostowanego rozwiązania w celu używania go przez inne osoby ani przekazywać oprogramowania 
                lub praw wynikających z niniejszej umowy osobom trzecim.
            </p>
        </li>
    </ol>
    </li>
    <li>
        <p>
            <strong>KODERY-DEKODERY WIDEO.</strong>
            TEN PRODUKT JEST OBJĘTY LICENCJAMI DOTYCZĄCYMI ZBIORU PATENTÓW ZWIĄZANYCH ZE STANDARDAMI AVC, VC-1 I MPEG-4 
            CZĘŚĆ 2 (VISUAL). NA PODSTAWIE TYCH LICENCJI NINIEJSZY PRODUKT JEST PRZEZNACZONY DO NIEKOMERCYJNEGO UŻYTKU 
            OSOBISTEGO PRZEZ UŻYTKOWNIKA W CELU (i) KODOWANIA DANYCH WIDEO ZGODNIE Z POWYŻSZYMI STANDARDAMI („STANDARDY WIDEO”) 
            LUB (ii) DEKODOWANIA DANYCH WIDEO ZAKODOWANYCH W STANDARDZIE AVC, VC-1 I MPEG-4 CZĘŚĆ 2 PRZEZ UŻYTKOWNIKA PROWADZĄCEGO 
            NIEKOMERCYJNĄ DZIAŁALNOŚĆ OSOBISTĄ LUB OTRZYMANYCH OD DOSTAWCY DANYCH WIDEO DYSPONUJĄCEGO LICENCJĄ NA UDOSTĘPNIANIE TAKICH 
            DANYCH WIDEO. INNE SPOSOBY KORZYSTANIA Z OPROGRAMOWANIA NIE SĄ OBJĘTE ŻADNĄ LICENCJĄ, W TYM LICENCJĄ DOROZUMIANĄ. WIĘCEJ 
            INFORMACJI NA TEN TEMAT MOŻNA UZYSKAĆ W MPEG LA, LLC (ZOB. <a target="_blank" href="http://aka.ms/mpegla">http://aka.ms/mpegla</a>).
        </p>
    </li>
    <li>
        <p>
            <strong>OGRANICZENIA EKSPORTOWE.</strong>
            Licencjobiorca musi przestrzegać wszelkich krajowych i międzynarodowych przepisów prawa eksportowego mających zastosowanie do 
            oprogramowania, które obejmują ograniczenia dotyczące kraju przeznaczenia, użytkowników końcowych i końcowego użycia. Więcej 
            informacji na temat ograniczeń eksportowych można znaleźć na stronie 
            <a target="_blank" href="http://aka.ms/exporting">http://aka.ms/exporting</a>.
        </p>
    </li>
    <li>
        <p>
            <strong>USŁUGI POMOCY TECHNICZNEJ.</strong>
            Na mocy niniejszej umowy Microsoft nie musi świadczyć usług pomocy technicznej dla oprogramowania. Ewentualna pomoc jest
            dostarczana w stanie „takim, w jakim jest”, „ze wszystkimi wadami” i bez jakichkolwiek rękojmi lub gwarancji.
        </p>
    </li>
    <li>
        <p>
            <strong>AKTUALIZACJE.</strong>
            Oprogramowanie może sprawdzać dostępność oraz dokonywać pobierania i instalacji aktualizacji oprogramowania. Licencjobiorca 
            może uzyskiwać aktualizacje wyłącznie z Microsoft lub z autoryzowanych źródeł, a Microsoft może wymagać aktualizacji systemu 
            Licencjobiorcy w celu zapewnienia dostępu do takich aktualizacji. Licencjobiorca zgadza się otrzymywać takie automatyczne 
            aktualizacje bez dodatkowego powiadomienia. Aktualizacje te mogą nie zawierać lub nie obsługiwać wszystkich istniejących 
            funkcji oprogramowania, usług lub urządzeń peryferyjnych.
        </p>
    </li>
    <li>
        <p>
            <strong>WIĄŻĄCE POSTĘPOWANIE POLUBOWNE I ZRZECZENIE SIĘ WYKONANIA PRAWA DO WYTOCZENIA POZWU ZBIOROWEGO DRUGIEJ STRONIE UMOWY. 
            Ten punkt ma zastosowanie do Licencjobiorcy, który mieszka (albo jest przedsiębiorstwem z głównym miejscem prowadzenia działalności) 
            w Stanach Zjednoczonych.</strong>
            W przypadku wystąpienia sporu między Licencjobiorcą a Microsoft obie strony wyrażają zgodę na podjęcie próby jego rozwiązania w drodze 
            nieformalnych negocjacji w ciągu 60 dni. Jeśli okaże się to niemożliwe, Licencjobiorca i Microsoft wyrażają zgodę na
            <strong>indywidualne wiążące postępowanie polubowne prowadzone przez American Arbitration Association</strong>
            zgodnie z federalną ustawą o arbitrażu (ang. Federal Arbitration Act, FAA) i
            <strong>zrzekają się prawa do składania pozwów z udziałem lub bez udziału ławy przysięgłych.</strong>
            Spór zostanie rozstrzygnięty przez bezstronnego arbitra.
            <strong>Występowanie z pozwami zbiorowymi, w ramach powództwa prywatnego wnoszonego w interesie publicznym 
            (ang. private attorney general action)</strong>
            lub z innymi postępowaniami, w których dowolna ze stron występuje lub zamierza wystąpić w charakterze przedstawiciela,
            <strong>jest zabronione.</strong>
            Nie zezwala się również na łączenie indywidualnych postępowań bez uzyskania na to zgody wszystkich stron. Więcej postanowień 
            zawiera pełna umowa dotycząca postępowania polubownego, która jest dostępna na stronie 
            <a target="_blank" href="http://aka.ms/arb-agreement-1">http://aka.ms/arb-agreement-1</a>. Licencjobiorca i Microsoft 
            zgadzają się przestrzegać tych postanowień.
        </p>
    </li>
    <li>
        <p>
            <strong>CAŁOŚĆ UMOWY.</strong> 
            Niniejsza umowa oraz wszelkie postanowienia, które Microsoft może udostępnić w odniesieniu do uzupełnień, aktualizacji 
            lub aplikacji osób trzecich, stanowią całość umowy dotyczącej oprogramowania.
        </p>
    </li>
    <li>
        <p>
            <strong>PRAWO WŁAŚCIWE I MIEJSCE ROZSTRZYGANIA SPORÓW.</strong>
            Jeśli Licencjobiorca nabył oprogramowanie w Stanach Zjednoczonych albo Kanadzie, prawem właściwym dla wykładni 
            postanowień niniejszej umowy, rozpatrywania roszczeń z tytułu ich naruszenia oraz wszelkich innych roszczeń 
            (w tym roszczeń z tytułu ochrony konsumenta, nieuczciwej konkurencji i czynów niedozwolonych) jest prawo stanu 
            albo prowincji, w których znajduje się miejsce zamieszkania Licencjobiorcy (albo, jeśli Licencjobiorca jest 
            przedsiębiorstwem, główne miejsce prowadzenia działalności), bez względu na przyjęte w tym prawie normy prawa 
            kolizyjnego. Wyjątek stanowi postępowanie polubowne, które jest regulowane ustawą FAA. Jeśli Licencjobiorca nabył 
            oprogramowanie w innym kraju, prawem właściwym dla umowy jest prawo obowiązujące w tym kraju. Wyjątek stanowi 
            postępowanie polubowne, które jest regulowane ustawą FAA. Jeśli ma zastosowanie jurysdykcja federalna w Stanach 
            Zjednoczonych, Licencjobiorca i Microsoft zgadzają się, aby w przypadku wszelkich sporów rozstrzyganych przez sąd 
            (z wyłączeniem postępowania polubownego) sądem właściwym rzeczowo i miejscowo był sąd federalny w King County w 
            stanie Waszyngton. W przeciwnym razie Licencjobiorca i Microsoft zgadzają się, aby w przypadku wszelkich sporów 
            rozstrzyganych przez sąd (z wyłączeniem postępowania polubownego) sądem właściwym rzeczowo i miejscowo był Sąd 
            Najwyższy King County w stanie Waszyngton.
        </p>
    </li>
    <li>
        <p>
            <strong>PRAWA KONSUMENTA — RÓŻNICE REGIONALNE.</strong>
            W niniejszej umowie zostały przedstawione niektóre z uprawnień przysługujących stronom. Licencjobiorcy mogą przysługiwać 
            inne uprawnienia, w tym uprawnienia konsumenta, na mocy przepisów prawa obowiązujących w stanie, prowincji lub kraju 
            Licencjobiorcy. Niezależnie od charakteru relacji, jakie Licencjobiorca utrzymuje z Microsoft, Licencjobiorcy mogą 
            też przysługiwać określone uprawnienia względem strony, od której nabył oprogramowanie. Niniejsza umowa nie zmienia 
            tych uprawnień, jeśli przepisy prawa obowiązujące w stanie, prowincji lub kraju Licencjobiorcy nie zezwalają na takie 
            zmiany. Na przykład, jeśli Licencjobiorca nabył oprogramowanie w jednym z poniższych regionów lub w przypadku 
            obowiązywania obowiązkowego prawa krajowego, wtedy Licencjobiorca stosuje się do poniższych postanowień:
        </p>
        <ol type="a">
            <li>
                <p>
                    <strong>Australia.</strong>
                    Australijska ustawa o ochronie konsumentów (ang. Australian Consumer Law) przyznaje Licencjobiorcy określone 
                    gwarancje i żadne z zawartych w tej umowie postanowień nie ma na celu ograniczenia tych uprawnień.
                </p>
            </li>
            <li>
                <p>
                    <strong>Kanada.</strong>
                    Jeśli Licencjobiorca nabył oprogramowanie w Kanadzie i nie chce już otrzymywać aktualizacji, może wyłączyć 
                    funkcję automatycznej aktualizacji, odłączyć swoje urządzenie od Internetu (w takim jednak przypadku po 
                    ponownym podłączeniu urządzenia do Internetu oprogramowanie wznowi wyszukiwanie i instalowanie aktualizacji) 
                    albo odinstalować oprogramowanie. Ewentualna dokumentacja produktu może także zawierać informacje na temat 
                    sposobu wyłączania funkcji aktualizacji w danym urządzeniu Licencjobiorcy lub w oprogramowaniu.
                </p>
            </li>
            <li><strong>Niemcy i Austria.</strong>
                <ol type="i">
                    <li>
                        <p>
                            <strong>Rękojmia i Gwarancja.</strong>
                            Oprogramowanie objęte właściwą licencją będzie działać zasadniczo zgodnie z opisem znajdującym się we 
                            wszelkich materiałach Microsoft towarzyszących oprogramowaniu. Jednakże Microsoft nie udziela żadnych innych 
                            umownych gwarancji i zapewnień dotyczących licencjonowanego oprogramowania.
                        </p>
                    </li>
                    <li>
                        <p>
                            <strong>Ograniczenie odpowiedzialności.</strong>
                            W przypadku umyślnego działania, rażącego niedbalstwa, roszczeń opartych na ustawie o odpowiedzialności za 
                            produkt oraz w przypadku śmierci lub uszczerbku na zdrowiu Microsoft ponosi odpowiedzialność zgodnie z 
                            przepisami bezwzględnie obowiązującymi.
                        </p>
                    </li>
                </ol>
                <p>
                    Z zastrzeżeniem postanowień zawartych w powyższym podpunkcie (ii), Microsoft ponosi odpowiedzialność jedynie z 
                    tytułu nieznacznego niedbalstwa w przypadku niewywiązania się ze swoich istotnych zobowiązań umownych, których 
                    naruszenie mogłoby stanowić zagrożenie dla realizacji celu niniejszej umowy, a co do wypełnienia których strona 
                    może mieć bezwzględne zaufanie (tzw. podstawowe zobowiązania umowne). W innych przypadkach niewielkiego zaniedbania 
                    Microsoft nie ponosi za nie odpowiedzialności.
                </p>
            </li>
        </ol>
    </li>
    <li>
        <p>
            <strong>ODRZUCENIE ODPOWIEDZIALNOŚCI Z TYTUŁU RĘKOJMI I GWARANCJI. OPROGRAMOWANIE JEST LICENCJONOWANE W STANIE 
            „TAKIM, W JAKIM JEST”. WSZELKIE RYZYKO ZWIĄZANE Z UŻYWANIEM OPROGRAMOWANIA PONOSI LICENCJOBIORCA. MICROSOFT NIE 
            UDZIELA ŻADNYCH WYRAŹNYCH RĘKOJMI, GWARANCJI ANI ZAPEWNIEŃ DOTYCZĄCYCH OPROGRAMOWANIA. W ZAKRESIE DOZWOLONYM PRZEZ 
            PRAWO WŁAŚCIWE MICROSOFT NINIEJSZYM WYŁĄCZA SWOJĄ ODPOWIEDZIALNOŚĆ Z TYTUŁU WSZELKICH DOROZUMIANYCH RĘKOJMI I GWARANCJI, 
            W TYM RĘKOJMI CO DO WARTOŚCI HANDLOWEJ, PRZYDATNOŚCI DO OKREŚLONEGO CELU ORAZ BRAKU NARUSZEŃ PRAW WŁASNOŚCI 
            INTELEKTUALNEJ.</strong>
        </p>
    </li>
    <li>
        <div style="font-weight:bold">
            <p>
                OGRANICZENIE I WYŁĄCZENIE ODPOWIEDZIALNOŚCI ZA SZKODY. JEŚLI POMIMO POWYŻSZEGO ODRZUCENIA ODPOWIEDZIALNOŚCI Z TYTUŁU 
                RĘKOJMI I GWARANCJI LICENCJOBIORCA MA PODSTAWĘ PRAWNĄ DO DOCHODZENIA ROSZCZEŃ O ODSZKODOWANIE OD MICROSOFT LUB 
                DOSTAWCÓW MICROSOFT, MOŻE DOCHODZIĆ TAKICH ROSZCZEŃ O ODSZKODOWANIE WYŁĄCZNIE Z TYTUŁU SZKÓD BEZPOŚREDNICH I DO 
                WYSOKOŚCI KWOTY 5,00 USD. LICENCJOBIORCA NIE MOŻE DOCHODZIĆ ROSZCZEŃ Z TYTUŁU ŻADNYCH INNYCH SZKÓD I ODSZKODOWAŃ, 
                W TYM ODSZKODOWAŃ SPECJALNYCH ORAZ SZKÓD WYNIKAJĄCYCH Z UTRATY ZYSKÓW, SZKÓD WTÓRNYCH, SZCZEGÓLNYCH, POŚREDNICH 
                ANI UBOCZNYCH.
            </p>
            <p>
                Ograniczenie to ma zastosowanie w przypadku (a) wszelkich kwestii dotyczących oprogramowania, usług, treści (w tym kodu) 
                udostępnianych na stronach internetowych osób trzecich lub aplikacji osób trzecich, a także w przypadku (b) roszczeń 
                z tytułu naruszenia umowy, rękojmi, gwarancji, zapewnień, odpowiedzialności obiektywnej, niedbalstwa lub czynu 
                niedozwolonego (w każdym przypadku w zakresie dozwolonym przez prawo właściwe).
            </p>
            <p>
                Ograniczenie to ma zastosowanie także w przypadku, gdy Microsoft wiedział lub powinien był wiedzieć o możliwości powstania 
                takich szkód. Powyższe ograniczenie lub wyłączenie może nie dotyczyć Licencjobiorcy w przypadku, gdy na mocy przepisów 
                prawa obowiązującego w stanie, prowincji lub kraju Licencjobiorcy nie jest dozwolone wyłączenie lub ograniczenie 
                odpowiedzialności za szkody uboczne, wtórne itp.
            </p>
        </div>
    </li>
</ol>
